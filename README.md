Autor: David Silady

Systém Evidencie a Kontroly Strojov
(SEKS)
e-VTZ

Software pre evidenciu a kontrolu tzv. vyhradených technických zariadení (VTZ)
alebo iba technických zariadení, rozšírených o iné zariadenia, ktoré potrebujú
evidenciu – celkovo stroje.
Delia sa na štyri hlavné podskupiny: Tlakové (ES), Zdvíhacie (ZS), Elektrické (ES),
Plynové (PS). Každá z týchto skupín má rôzne ďalšie podskupiny a rôzne stupne
nebezpečia, podľa ktorých sa počíta napríklad lehota nasledujúcej kontroly alebo
inšpekcie.
Software bude slúžiť na zdieľanie informácii o evidencii a potrebných kontrolách
medzi firmou, inšpektorom a kontrolórom.
Firma bude môcť pridávať a odoberať stroje. V krajnom prípade vyžiadať inšpekciu
pri poškodenom stroji. Inšpekcie budú inak automatizované. Firma tiež bude môcť
pridávať a odoberať prístup inšpektorom.
Inšpektor dostane upozornenia o potrebných inšpekciách a nadchádzajúcich
kontrolách. Tiež dokáže do zoznamu strojov pridávať nájdené závady a vykonané
inšpekcie.
Kontrolór bude mať prístup k celému zoznamu strojov a všetkým informáciám.
Zefektívni sa tak celý proces kontroly. Ďalej bude môcť vyžiadať prístup
k informáciám/zoznamu. Týmto spôsobom sa vďaka vzdialenému prístupu niektoré
druhy kontrol úplne eliminujú. Rovnako bude môcť ohlásiť budúcu fyzickú kontrolu
a zanechať upozornenia či výzvy na nápravu po vykonanej kontrole.
Každý používateľ bude dostávať upozornenia adekvátne k ich úlohe, či funkcii.

